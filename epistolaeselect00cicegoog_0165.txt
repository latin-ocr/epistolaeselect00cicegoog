ap. aa] amr. aa arricum rr. ¹9. ¹49

Recte non credis de numero militumi ipso dimidio plus
scripsit Clodia Falsum etiam de corruptis navibus.
Quod consules laudas, ego quoque animum laudo, sed
consilium reprehendo, discessu enim illorum actio de
pace sublata est, quam quidem ego meditabar. Itaque
postea Demetrii librum de concordia tibi remisi et Philo·
timo dedi ; nec vero dubito quin exitiosum bellurn im-
pendeat, cuius initium ducetur a farne. Et me tamen
doleo non interesse huic bellol in quo tanta vis sceleris
futura est, ut, cum parentes non alere nefarium sit, nostri
principes antiquissimam et sanctissimam parentem, pat·
riam, fame necandam putent. Atque hoc non opinione
time0, sed interfui sermonibus: omnis haec classis Alex·
andria, Colchis Tyro, Sidone, Arado, Cypro, Pamphylia,
Lycia, Rhod0, Chio, Byzanti0, Lesbo, Smyrna, Mileto,
Coo ad intercludendos commeatus Italiae ct ad occu-
pandas frumentarias provincias comparatur. At quam
veniet iratusl et iis quidem maxime, quicum maxime
salvum volebant, quasi relictus ab iis, quos reliquit.
Itaque mihi dubitanti, quid me facere par sit, permagnum
pondus adfert benevolentia erga illum, qua dempta perire
melius esset in patria quam patriam servando evertere.
De septemtrione plane ita est; metuo ne vexetur Epirus.
Sed quem tu locum Graeciae non direptum iri putas?
Praedicat enim palam et militibus ostendit se largitione
ipsa superiorem quam hunc sore. Illud me praeclare
admones, cum illum videro, ne nimis indulgenter et ut
cum gravitate potius loquar: plane sic faciendum. Arpi·
num, cum eum convenero, cogito, ne forte aut absim,
cum veniet, aut cursem huc illuc via deterrima. Bibu-
lum, ut scribis, audio venisse et redisse pridie Idus 3.
Philotimum, ut ais epistola tertia, exspectabas; at ille,

 

