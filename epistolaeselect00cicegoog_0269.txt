np.127‚ na] aaran nn rnnrrmnrs xrr. 5. 2 5 3

volui tamen notiora esse. Plura scribam, si plus otii
habuero.

128. ΑΙ) FAMILIARES XII. 5.

Scn. Rounn rmnsn annunnro nuc. 711.
cronno cnssro snt„

1. Hmnrrr credo adhuc prohibuisse, quo minus de te
certum haberemus, quid ageres maximeque ubi esses;
loquebantur omnes tamen—credo, quod volebant—in
Syria te esse, habere copias ld autem eo facilius cre-
debatur, quia simile veri videbatur. Brutus quidem
noster egregiam laudem est consecutus; res enim tantas
gessit tamque inopinatas, ut eae cum per se gratae
essent, tum ornatiores propter celeritatem. Quod si tu
ea tenes quae putamus, magnis subsidiis fulta res pub·
lica est3 a prima enim ora Graeciae usque ad Aegyp-
tum optimorum civium imperiis muniti erimus et copiis:
2. quamquam, nisi me fallebat, res se sic habebat, ut
totius belli omne discrimen in D. Bruto positum videre-
tur, quisi, ut sperabamus, erupisset Mutina, nihil belli
reliquum fore videbatur. Parvis omnino iam copiis
obsidebatur, quod magno praesidio Bononiam tenebat
Antonius. Erat autern Claternae noster Hirtius, ad
Forum Cornelium Caesar, uterque cum firmo exercitu;
magnasque Romae Pansa copias ex dilectu ltahae com7
parat. Hiems adhuc rem geri prohibuerat. Hirtius
nihil nisi considerate, ut mihi crebris litteris significat,
acturus videbatur. Praeter Bononiam, Regium Lepidi,
Parmam, totam Galliam tenebamus studiosissimam rei
publicae; tuos etiam clientes Transpadanos mirifice
coniunctos cum causa habebamus. Erat firmissimus
senatus exceptis consularibus, ex quibus unus L. Caesar

 

