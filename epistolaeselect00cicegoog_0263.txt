rp. na] rrrsr. Ar Arrrcun Χνι. 11. 247

Ciceroni filio; visum est non ἀνοίκειον. 5. De Myrtilo· di-
lucide. O quales tu semper istosl itane in D. Brutum?
di istis! 6. Ego me, ut scripseram, in Pompeianum non
abdidi, primo tempestatibus, quibus nil taetrius; deinde
ab Octaviano quotidie litterae, ut negotium susciperem,
Capuam venirem, iterum rem publicam servarem, Romam
utique statim.

αἴδεσθεν μὲν ἀνήνασθαι, θεῖσαν δ’ ὑποδέχθαι.

ls tamen egit sane strenue et agit; Romam veniet cum
manu magna, sed est plane puer: putat senatum statim.
Quis veniet? si venerit, quis incertis rebus offendet Anto-
nium? Kal. Ianuar. erit fortasse praesidio, aut quidem
ante depugnabitur. Puero municipia mire favent3 iter
enim faciens in Samnium venit Cales, mansit Teani:
mirifica ἀπάντησις et cohortatio. Hoc tu putares? ob hoc
ego citius Romam, quam constitueram. Simul et consti·
tuem, scribam. 7. Etsi nondum stipulationes legeram-
nec enim Eros venerat—, tamen rem pridie Idus velim
conficias. Epistolas Catinam, Tauromenium, Syracusas
commodius mittere potero, si Valerius interpres ad me
nomina gratiosorum scripserit; alii enirn sunt alias, nos·
trique familiares lere demortui: publice tamen scripsi, si
uti vellet eis Valerius, aut mihi nomina mitteret. 8. De
Lepidianis seriis Balbus ad me, usque ad 111. Kal. Ex-
spectabo tuas litteras meque de Torquati negotiolo sci-
turum put0. Quinti litteras ad te misi, ut scires, quam
valde eum amaret, quem dolet a te minus amari. Atticae,
quoniam, quod optimum in pueris est, hilarula est, meis
verbis suavium des volo.

 

