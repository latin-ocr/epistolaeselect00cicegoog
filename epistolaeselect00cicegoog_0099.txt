awa] aaron. an ramrrraaas r. 9. 83

non solum confitear, sed etiarn gaudeam. 19. Quod
quoniam tibi exposui, facilia sunt ea, quae a me de
Vatinio et de Crasso requiris; nam de Appio quod
scribis sicuti de Caesare te non reprehendere, gaudeo tibi
consilium probari meum. De Vatinio autem, primum
reditus intercesserat in gratiam per Pompeium, statim ut
ille praetor est factus, cum quidem ego eius petitionem
gravissimis in senatu sententiis oppugnassem, neque tam
illius laedendi causa quarn defendendi atque ornandi
Catonis. Post autem Caesaris, utillum defenderem, mira
contentio est consecuta. Cur autem laudarim, peto a te,
ut id a me neve in hoc reo neve in aliis requiras, ne tibi
ego idem reponam, cum veneris': tametsi possum vel
absenti3 recordare enim, quihus laudationem ex ultimis
terris miseris. Nec hoc pertimueris; nam a me ipso
laudantur et laudabuntur iidem. Sed tamen defendendi
Vatinii fuit etiam ille stimulus, de quo in iudicio, cum
illum defenderem, dixi me facere quiddam, quod in Eunucho
parasitus suaderet militi:

ubi nominabit Phaedriam, tu Pamphilam
continuo. si quando illa dicet ‘Phaedriam
iutro mittamus comissatum,' Pamphilam
cantatum provocemus. si laudabit haec
iliius formam, tu huius contra; denique
par pro pari referto, quod earn mordeat.

sic petivi a iudicibus ut, quoniam quidam nobiles homines
et de me optime meriti nimis amarent inimicum meum
meque inspectante saepe eum in senatu modo severe
seducerent, modo familiariter atque hilare amplexarentur,
quoniamque illi haberent suum Publium, darent mihi ipsi
alium Publium, in quo possem illorum animos mediocriter
lacessitus leviter repungere; neque solum dixi, sed etiam
aa

 

