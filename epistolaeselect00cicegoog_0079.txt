sp, 24] aaron an QUINT. saar. n. 4. 63

24. ΑΙ) QUINTUM FRATREM ΙΙ. 4.

‘c
Sca. Rorrnn nausa Manno nnc. 692.
manens onmro rnnrnr sanurnn. Ι l

r. Snsrrns noster absolutus est a. d. v. Idus Martias,
et, quod vehementer interfuit rei publicae, nullam videri
in eius modi causa dissensionem esse, omnibus sententiis
absolutus est. Illud, quod tibi curae saepe esse intel-
lexeram, necui iniquo relinqueremus vituperandi locum,

qui nos ingratos esse diceret, nisi illius perversitatem
quibusdam in rebus quam humanissime ferremus, scito
hoc nos in eo iudicio consecutos esse, ut omnium
gratissimi iudicaremur ; nam defendendo moroso homini
cumulatissime satis fecimus, et, id quod ille maxime
cupiebat, Vatinium, a quo palam oppugnabatur, arbitratu
nostro concidimus dis hominibusque plaudentibus. Quin
etiam Paulus noster cum testis productus esset in Ses-
tium, confirmavit se nomen Vatinii delaturum, si Macer
Licinius cunctaretur, et Macer ab.Sestii subselliis surrexit
ac se illi non defuturum adfirmavit. Quid quaeris?
homo petulans et audax [Vatinius] valde perturbatus
debilitatusque discessit. a. Quintus tuus, puer optimus,
eruditur egregie: hoc nunc magis animum adverto, quod
Tyrannio docet apud me. Domus utriusque nostrum
aedificatur strenue. Redemptori tuo dimidium pecuniae
curavi. Spero nos ante hiemem contubernales lore. De
nostra Tullia, tui mehercule amantissima, spero curn
Crassipede nos coniecisse. Dies erant duo, qui post
Latinas habentur religiosi 3 ceterum confectum Latiar
erat.

 

