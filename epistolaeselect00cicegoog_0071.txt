apae] rrrsr. an arrrovrr ιν. 1. 55

timent, impulsu Clodii mea opera frumenti inopiam esse
clamarent, cum per eos dies senatus de annona haberetur
et ad eius procurationem sermone non solum plebis, verum
etiam bonorum Pompeius vocaretur idque ipse cuperet,
multitudoque a me nominatim, ut id decernerem, postu-
laret, t'eci et accurate sententiam dixi. Cum abessent
consulares, quod tuto se negarent posse sententiam
dicere, praeter Messallam et Afranium, iactum est
senatus consultum in meam sententiam, ut curn Pom-
peio ageretur ut eam rem susciperet lexque serretur3
quo senatus consulto recitato continuo cum more hoc
insulso et novo plausum meo nomine recitando dedissent,
habui contionem3 omnes magistratus praesentes praeter
unum praetorem et duos tribunos pl dederunt 7. Post·
ridie senatus frequens3 et omnes consulares nihil Pom-
peio postulanti negarunt3 ille legatos quindecim cum
postularet, me principem nominavit et ad omnia me
alterum se fore dixit. Legem consules conscripserunt,
qua Pompeio per quinquennium omnis potestas rei fru-
mentariae toto orbe terrarum daretur; alteram Messius,
qui omnis pecuniae dat potestatem et adiungit classem et
exercitum et maius imperium in provinciis, quamsit eorum,
qui eas obtineant: illa nostra lex consularis nunc modesta
viderur, haec Messii non ferenda. Pompeius illam velle
se dicit, familiares hanc. Consulares duce Favonio fre-
munt ; nos tacemus, et eo magis, quod de domo nostra
nihil adhuc pontifices responderunt: qui si sustulerint
religionem, aream praeclaram habebimus; superficiem
consules ex senatus consulto aestimabunt: sin aliter,
demolientur, suo nomine locabunt‚ rem totam aestima·
bunt. 8. Ita sunt res nostrae, ut in secundis, fluxae, ut
iu adversis, bonae. In re familiari valde sumus, ut scis

 

